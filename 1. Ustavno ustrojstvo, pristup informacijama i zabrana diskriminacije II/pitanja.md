# Temeljna ustavna načela i suverenitet Republike Hrvatske

## Suverenitet i narod

**Kako narod ostvaruje vlast u Republici Hrvatskoj?**  
- Narod ostvaruje vlast izborom svojih predstavnika i neposrednim odlučivanjem.

**Što znači da je suverenitet Republike Hrvatske neotuđiv, nedjeljiv i neprenosiv?**  
- Suverenitet Republike Hrvatske ne može se oduzeti, dijeliti niti prenijeti na drugo tijelo ili državu.

**Kako je pojam naroda definiran prema Ustavu Republike Hrvatske?**  
- Vlast proizlazi iz naroda i pripada narodu. Hrvatski narod je politički subjekt nositelj suvereniteta, uključujući i pripadnike nacionalnih manjina koji žive u Republici Hrvatskoj.

---

## Najviše vrednote ustavnog poretka

**Koje su najviše vrednote ustavnog poretka Republike Hrvatske?**  
- Najviše vrednote ustavnog poretka su:  
	sloboda, jednakost, nacionalna ravnopravnost i ravnopravnost spolova, mirotvorstvo, socijalna pravda, poštivanje prava čovjeka, nepovredivost vlasništva, očuvanje prirode i čovjekova okoliša, vladavina prava i demokratski višestranački sustav.

**Koja je uloga najviših vrednota ustavnog poretka?**  
- One su temelj za tumačenje i primjenu Ustava Republike Hrvatske.

---

## Neposredno odlučivanje građana

**Koji su drugi oblici neposrednog odlučivanja i izjašnjavanja birača?**  
- Savjetodavni referendum, mjesni zborovi građana i predstavke građana.

**Kako se donosi odluka na državnom referendumu?**  
- Većinom glasova birača koji su pristupili referendumu.

---

## Ustav i promjena Ustava

**Tko ima pravo predložiti promjenu Ustava Republike Hrvatske?**  
- Najmanje **jedna petina zastupnika** u Hrvatskom saboru, Predsjednik Republike Hrvatske i Vlada Republike Hrvatske.

**Kojom većinom Hrvatski sabor odlučuje hoće li pristupiti promjeni Ustava?**  
- Većinom glasova svih zastupnika.

**Kojom većinom Hrvatski sabor odlučuje o promjeni Ustava Republike Hrvatske?**  
- Dvotrećinskom većinom glasova svih zastupnika.

**Na kojim aktima se temelji Ustavni sud Republike Hrvatske?**  
- Na **Ustavu Republike Hrvatske** i **Ustavnom zakonu** o Ustavnom sudu Republike Hrvatske.

---
# Hrvatski sabor

## Položaj i uloga

**Koje je tijelo Hrvatski sabor?**  
- Hrvatski sabor je tijelo **zakonodavne vlasti** u Republici Hrvatskoj.

**Koliko zastupnika ima Hrvatski sabor?**  
- Hrvatski sabor ima **najmanje 100, a najviše 160 zastupnika**.  
- Trenutno ih ima **151**.

---

## Nadležnosti Hrvatskog sabora

**O čemu odlučuje Hrvatski sabor?**  
- Hrvatski sabor odlučuje o:
	- donošenju i promjeni Ustava
	- donošenju zakona
	- državnom proračunu
	- ratu i miru
	- promjeni granica Republike Hrvatske
	- raspisivanju referenduma
	- izborima, imenovanjima i razrješenjima
	- nadzoru rada Vlade RH i drugih nositelja javnih dužnosti
	- davanju amnestije
	- drugim poslovima utvrđenim Ustavom

**Tko odlučuje o ratu i miru?**  
- Hrvatski sabor.

---

## Zasjedanja Sabora

**Kada se održava prvo zasjedanje Hrvatskog sabora nakon izbora?**  
- Najkasnije **20 dana** nakon provedenih izbora.

**Koliko puta godišnje redovito zasjeda Hrvatski sabor?**  
- Dva puta godišnje:
	- od **15. siječnja do 15. srpnja**
	- od **15. rujna do 15. prosinca**

**Tko može zatražiti izvanredno zasjedanje Hrvatskog sabora?**  
- Predsjednik Republike Hrvatske, predsjednik Vlade Republike Hrvatske ili većina zastupnika.

**Tko još može sazvati izvanredno zasjedanje Sabora?**  
- Predsjednik Hrvatskog sabora, uz prethodno pribavljeno mišljenje klubova zastupnika.

---

## Raspuštanje Hrvatskog sabora

**Kako se može raspustiti Hrvatski sabor?**  
- Hrvatski sabor se može raspustiti:
	- ako to odluči **većina svih zastupnika** radi raspisivanja prijevremenih izbora
	- ako Sabor izglasa nepovjerenje Vladi, tada Predsjednik Republike može raspustiti Sabor
	- ako u roku od **120 dana** ne donese državni proračun

**Kada Predsjednik RH ne može raspustiti Hrvatski sabor?**  
- Dok traje postupak za utvrđivanje njegove odgovornosti za povredu Ustava.

---

## Zastupnička prava i pitanja

**Imaju li zastupnici pravo postavljati pitanja Vladi RH?**  
- Da, zastupnici imaju pravo postavljati zastupnička pitanja Vladi RH i pojedinim ministrima.

**U kojem se obliku mogu postavljati zastupnička pitanja?**  
- Usmeno i u pisanom obliku.

**Čime se pobliže uređuje postavljanje zastupničkih pitanja?**  
- Poslovnikom Hrvatskog sabora.

---

## Zastupnički imunitet

**Kada zastupnik može biti pritvoren bez odobrenja Hrvatskog sabora?**  
- Ako je zatečen u počinjenju kaznenog djela za koje je propisana kazna zatvora **dulja od 5 godina**.

---

## Mandat zastupnika

**Koliko traje mandat zastupnika Hrvatskog sabora?**  
- Mandat traje **4 godine**.

**Kada zastupniku prestaje mandat po sili zakona?**  
- U slučajevima propisanim Ustavom i zakonom (npr. prestanak državljanstva, nespojivost dužnosti).

---
## Izbori za Hrvatski sabor

**Kada su održani prvi parlamentarni izbori u Republici Hrvatskoj?**  
- U travnju i svibnju **1990. godine**.

**Tko može predlagati kandidate za zastupnike u Hrvatski sabor?**  
- Političke stranke (samostalno ili u koaliciji) i birači uz najmanje **500 potpisa**.

**Kome se podnosi prigovor u postupku kandidiranja?**  
- Državnom izbornom povjerenstvu.

---

# Lokalna i područna (regionalna) samouprava

## Pojam i jedinice

**Što je lokalna i područna (regionalna) samouprava?**  
- Pravo građana da neposredno ili putem izabranih predstavnika odlučuju o lokalnim poslovima u skladu s Ustavom i zakonom.

**Koje su jedinice lokalne samouprave?**  
- Općine i gradovi.

**Koje su jedinice područne (regionalne) samouprave?**  
- Županije.

---

## Sudjelovanje građana

**Kako građani sudjeluju u odlučivanju u lokalnoj samoupravi?**  
- Putem:
	- referenduma  
	- zborova građana  
	- drugih oblika neposrednog odlučivanja u skladu sa zakonom i statutom

---

## Opći akti i nadzor

**Koji je temeljni opći akt jedinice lokalne samouprave?**  
- Statut.

**Tko provodi nadzor zakonitosti nad općim aktima jedinica lokalne samouprave?**  
- Tijela državne uprave u skladu sa zakonom.

## Referendum i neposredno odlučivanje

**Kako se donosi odluka na državnom referendumu?**  
- Većinom glasova birača koji su glasovali.

**Koji su drugi oblici neposrednog odlučivanja građana osim referenduma?**  
- Savjetodavni referendum, mjesni zborovi građana i predstavke građana.

---
# Predsjednik Republike Hrvatske

## Položaj i izbor

**Kada se provodi izbor za predsjednika Republike Hrvatske?**  
- Najmanje **30**, a najviše **60 dana** prije isteka mandata prethodnog predsjednika.

**Tko raspisuje izbore za predsjednika Republike Hrvatske?**  
- Vlada Republike Hrvatske.

**Koliki postotak glasova kandidat mora osvojiti u drugom krugu da bi bio izabran?**  
- Više od **50 %** glasova birača koji su glasovali.

---

## Mandat i politička neutralnost

**Na koliko traje mandat predsjednika Republike Hrvatske?**  
- Mandat predsjednika Republike Hrvatske traje **5 godina**.

**Koje tijelo predsjednik RH obavještava o ostavci na članstvo u političkoj stranci?**  
- Hrvatski sabor.

---

## Ovlasti predsjednika Republike Hrvatske

**Tko provodi vanjsku politiku Republike Hrvatske?**  
- Predsjednik Republike Hrvatske i Vlada RH **zajednički surađuju** u oblikovanju i provođenju vanjske politike.

**U kojim slučajevima predsjednik Republike može donositi uredbe sa zakonskom snagom?**  
- U slučaju ratnog stanja ili neposredne ugroženosti neovisnosti, jedinstvenosti i opstojnosti države, odnosno kada su tijela državne vlasti onemogućena u redovitom obavljanju svojih dužnosti, na prijedlog predsjednika Vlade i uz njegov supotpis.

---

## Spriječenost predsjednika Republike

**Tko zamjenjuje predsjednika RH u slučaju kraće spriječenosti?**  
- Predsjednik Hrvatskog sabora, ako mu predsjednik Republike povjeri dužnost.

**Tko preuzima dužnost predsjednika RH u slučaju duže spriječenosti?**  
- Predsjednik Hrvatskog sabora na temelju odluke Ustavnog suda Republike Hrvatske.

**Na čiji prijedlog Ustavni sud odlučuje o dužoj spriječenosti predsjednika RH?**  
- Na prijedlog Vlade Republike Hrvatske.

---

## Ostavka i prestanak mandata

**Kome predsjednik Republike Hrvatske podnosi ostavku?**  
- Predsjedniku Ustavnog suda Republike Hrvatske.

**Tko se obavještava o ostavci predsjednika Republike?**  
- Predsjednik Hrvatskog sabora.

---

## Odgovornost predsjednika Republike Hrvatske

**Bez odobrenja kojeg tijela se protiv predsjednika RH ne može pokrenuti kazneni postupak?**  
- Bez odobrenja **Ustavnog suda Republike Hrvatske**.

**Tko pokreće postupak za utvrđivanje posebne odgovornosti predsjednika RH?**  
- Hrvatski sabor **dvotrećinskom većinom svih zastupnika**.

**Tko odlučuje o odgovornosti predsjednika Republike Hrvatske?**  
- Ustavni sud Republike Hrvatske **dvotrećinskom većinom svih sudaca**.

**U kojem roku Ustavni sud mora odlučiti o odgovornosti predsjednika RH?**  
- U roku od **30 dana** od dana zaprimanja prijedloga.

---

## Privremeno obnašanje dužnosti

**Tko obnaša dužnost predsjednika RH u slučaju smrti, ostavke ili prestanka mandata?**  
- Predsjednik Hrvatskog sabora po sili Ustava Republike Hrvatske.

---
# Vlada Republike Hrvatske

## Sastav Vlade

**Tko čini Vladu Republike Hrvatske?**  
- Vladu Republike Hrvatske čine:
	- predsjednik Vlade
	- jedan ili više potpredsjednika
	- ministri

**Kome se predstavljaju kandidati za ministre i Program Vlade?**  
- Hrvatskom saboru.

---

## Ovlasti Vlade Republike Hrvatske

**Koje su ovlasti Vlade Republike Hrvatske?**  
- Vlada Republike Hrvatske:
	- predlaže zakone i druge akte Hrvatskom saboru
	- predlaže državni proračun i završni račun
	- provodi zakone i druge odluke Hrvatskoga sabora
	- donosi uredbe za izvršenje zakona
	- vodi vanjsku i unutarnju politiku
	- usmjerava i nadzire rad državne uprave
	- brine o gospodarskom razvitku zemlje
	- usmjerava djelovanje i razvitak javnih službi
	- obavlja druge poslove određene Ustavom i zakonom

---

## Povjerenje i nepovjerenje Vladi

**Tko može predložiti pitanje povjerenja predsjedniku Vlade, članu Vlade ili Vladi u cjelini?**  
- Najmanje **1/5 zastupnika** u Hrvatskom saboru ili predsjednik Vlade Republike Hrvatske.

**Tko odlučuje o povjerenju ili nepovjerenju Vladi?**  
- Hrvatski sabor većinom **svih zastupnika**.

---

## Odnos s Predsjednikom Republike

**Tko provodi vanjsku politiku Republike Hrvatske?**  
- Vlada Republike Hrvatske i Predsjednik Republike Hrvatske surađuju u oblikovanju i provođenju vanjske politike.

---

## Posebna ovlast u izvanrednim okolnostima

**Na temelju čijeg prijedloga predsjednik Republike može donositi uredbe sa zakonskom snagom?**  
- Na prijedlog predsjednika Vlade Republike Hrvatske i uz njegov supotpis.

---
# Ustavni sud Republike Hrvatske

## Položaj i temelj

**Na kojim aktima se temelji Ustavni sud Republike Hrvatske?**  
- Na Ustavu Republike Hrvatske i Ustavnom zakonu o Ustavnom sudu Republike Hrvatske.

---

## Sastav i izbor sudaca

**Koliko sudaca ima Ustavni sud Republike Hrvatske?**  
- Ustavni sud Republike Hrvatske ima **13 sudaca**.

**Tko bira suce Ustavnog suda Republike Hrvatske?**  
- Suce bira Hrvatski sabor.

**Kojom većinom Hrvatski sabor bira suce Ustavnog suda?**  
- Dvotrećinskom većinom glasova svih zastupnika.

**Iz kojeg kruga osoba se biraju suci Ustavnog suda?**  
- Iz reda istaknutih pravnika, osobito sudaca, državnih odvjetnika, odvjetnika i sveučilišnih profesora pravnih znanosti.

**Tko provodi postupak kandidiranja sudaca Ustavnog suda RH?**  
- Odbor Hrvatskog sabora nadležan za Ustav, objavom javnog poziva u Narodnim novinama.

**Kojim je propisom uređen postupak izbora sudaca Ustavnog suda?**  
Ustavnim zakonom o Ustavnom sudu Republike Hrvatske.

---

## Mandat i razrješenje

**Na koliko se godina biraju suci Ustavnog suda?**  
- Na **8 godina**.

**U kojim slučajevima sudac Ustavnog suda može biti razriješen prije isteka mandata?**  
- Ako sam zatraži razrješenje, ako bude osuđen na zatvorsku kaznu ili ako trajno izgubi sposobnost obavljanja dužnosti, što utvrđuje sam Sud.

---

## Nadležnosti Ustavnog suda

**O čemu odlučuje Ustavni sud Republike Hrvatske?**  
- Ustavni sud:
	- odlučuje o suglasnosti zakona s Ustavom
	- odlučuje o suglasnosti drugih propisa s Ustavom i zakonom
	- odlučuje o ustavnim tužbama
	- rješava sukob nadležnosti između tijela zakonodavne, izvršne i sudbene vlasti
	- odlučuje o odgovornosti predsjednika Republike Hrvatske
	- nadzire ustavnost programa i djelovanja političkih stranaka
	- nadzire ustavnost i zakonitost izbora i državnog referenduma
	- obavlja druge poslove određene Ustavom

---

## Odgovornost predsjednika Republike

**Tko pokreće postupak za utvrđivanje posebne odgovornosti predsjednika Republike Hrvatske?**  
- Hrvatski sabor dvotrećinskom većinom svih zastupnika.

**Tko odlučuje o odgovornosti predsjednika Republike Hrvatske?**  
- Ustavni sud Republike Hrvatske dvotrećinskom većinom svih sudaca.

**U kojem roku Ustavni sud mora odlučiti o odgovornosti predsjednika RH?**  
- U roku od **30 dana** od dana zaprimanja prijedloga.

---

## Spriječenost predsjednika Republike

**Tko odlučuje da predsjednik Hrvatskog sabora može preuzeti dužnost predsjednika RH u slučaju spriječenosti?**  
- Ustavni sud Republike Hrvatske.

---
# Sudbena vlast Republike Hrvatske

## Vrhovni sud Republike Hrvatske

**Koja je uloga Vrhovnog suda Republike Hrvatske?**  
* Vrhovni sud Republike Hrvatske je najviši sud koji osigurava jedinstvenu primjenu prava i ravnopravnost svih u njegovoj primjeni.

**Tko bira predsjednika Vrhovnog suda Republike Hrvatske?**  
* Predsjednika Vrhovnog suda bira Hrvatski sabor.

**Na čiji prijedlog se bira predsjednik Vrhovnog suda?**  
* Na prijedlog Predsjednika Republike Hrvatske, uz prethodno mišljenje Opće sjednice Vrhovnog suda i nadležnog odbora Hrvatskog sabora.

**Koliko traje mandat predsjednika Vrhovnog suda Republike Hrvatske?**  
* Mandat traje **4 godine**.

**Može li Državno sudbeno vijeće razriješiti predsjednika Vrhovnog suda?**  
* Ne, predsjednika Vrhovnog suda ne može razriješiti Državno sudbeno vijeće.

**Kakve su sudske rasprave prema Ustavu Republike Hrvatske?**  
* Sudske rasprave su **javne**.

---

## Državno sudbeno vijeće

**Što je Državno sudbeno vijeće?**  
* Državno sudbeno vijeće je samostalno i neovisno tijelo koje osigurava samostalnost i neovisnost sudbene vlasti u Republici Hrvatskoj.

**Koliko članova ima Državno sudbeno vijeće?**  
* Državno sudbeno vijeće ima **11 članova**.

**Tko čini Državno sudbeno vijeće?**  
* Državno sudbeno vijeće čine:
	- 7 sudaca  
	- 2 sveučilišna profesora pravnih znanosti  
	- 2 saborska zastupnika, od kojih je jedan iz redova oporbe  

**Na koliko se godina biraju članovi Državnog sudbenog vijeća?**  
* Na **4 godine**, a ista osoba može biti član najviše **dva puta**.

**Tko odlučuje o odgovornosti sudaca?**  
* Državno sudbeno vijeće.

---

## Državno odvjetništvo

**Tko imenuje glavnog državnog odvjetnika Republike Hrvatske?**  
* Glavnog državnog odvjetnika imenuje Hrvatski sabor.

**Na čiji prijedlog se imenuje glavni državni odvjetnik?**  
* Na prijedlog Vlade Republike Hrvatske, uz mišljenje nadležnog odbora Hrvatskog sabora.

**Koliko traje mandat glavnog državnog odvjetnika?**  
* Mandat traje **4 godine**.

---

## Državnoodvjetničko vijeće

**Koliko članova ima Državnoodvjetničko vijeće?**  
* Državnoodvjetničko vijeće ima **11 članova**.

**Tko čini Državnoodvjetničko vijeće?**  
* Državnoodvjetničko vijeće čine:
	- 7 zamjenika državnih odvjetnika  
	- 2 sveučilišna profesora pravnih znanosti  
	- 2 saborska zastupnika, od kojih je jedan iz redova oporbe  

**Koliko puta članovi Državnoodvjetničkog vijeća mogu biti birani?**  
* Članovi mogu biti birani **najviše dva puta**.

**Tko imenuje zamjenike državnih odvjetnika?**  
* Državnoodvjetničko vijeće.

---
# Međunarodni ugovori i udruživanje Republike Hrvatske

## Međunarodni ugovori

**Tko potvrđuje i sklapa međunarodne ugovore Republike Hrvatske?**  
* Ovisno o naravi i sadržaju međunarodnog ugovora, međunarodne ugovore potvrđuju i sklapaju:
	- Hrvatski sabor
	- Predsjednik Republike Hrvatske
	- Vlada Republike Hrvatske

**Koje međunarodne ugovore potvrđuje Hrvatski sabor?**  
* Hrvatski sabor potvrđuje međunarodne ugovore:
	- koji zahtijevaju donošenje ili izmjenu zakona
	- vojne i političke naravi
	- koji financijski obvezuju Republiku Hrvatsku

**Što znači potvrđivanje međunarodnog ugovora?**  
* Potvrđivanje je postupak i odluka Hrvatskog sabora kojom Republika Hrvatska daje pristanak da bude vezana međunarodnim ugovorom.

**Kako se sklapaju međunarodni ugovori koji ne podliježu potvrđivanju u Hrvatskom saboru?**  
* Takve ugovore sklapa Predsjednik Republike Hrvatske na prijedlog Vlade Republike Hrvatske.

**Gdje se u hijerarhiji pravnih akata nalaze međunarodni ugovori?**  
* Međunarodni ugovori nalaze se **ispod Ustava**, a **iznad zakona**.

---

## Udruživanje Republike Hrvatske s drugim državama

**Tko može pokrenuti postupak za udruživanje Republike Hrvatske u saveze s drugim državama?**  
* Postupak mogu pokrenuti:
	- najmanje **jedna trećina zastupnika** u Hrvatskom saboru
	- Predsjednik Republike Hrvatske
	- Vlada Republike Hrvatske

**Tko prethodno odlučuje o udruživanju Republike Hrvatske?**  
* Hrvatski sabor **dvotrećinskom većinom** svih zastupnika.

**Kako se donosi odluka o udruživanju Republike Hrvatske na referendumu?**  
* Odluka se donosi **većinom glasova birača koji su pristupili referendumu**.

---

## Referendum

**Kako se donosi odluka na državnom referendumu?**  
* Većinom glasova birača koji su glasovali.

**Koji su drugi oblici neposrednog odlučivanja i izjašnjavanja birača?**  
* Savjetodavni referendum, mjesni zborovi građana i predstavke građana.

---
# Ljudska prava, jednakost i zabrana diskriminacije

## Opća načela

**Kako se prema Ustavu Republike Hrvatske mora postupati s osuđenicima?**  
* S osuđenicima se mora postupati **čovječno** i poštivati njihovo **dostojanstvo**.

---

## Oblici diskriminacije

**Koji su zakonom zabranjeni oblici diskriminacije?**  
- izravna diskriminacija  
- neizravna diskriminacija  
- uznemiravanje i spolno uznemiravanje  
- segregacija  
- propuštanje razumne prilagodbe  
- poticanje na diskriminaciju

---

## Posebne mjere

**Što su posebne mjere za ostvarivanje ravnopravnosti spolova?**  
* Privremene mjere kojima se uklanjaju postojeće nejednakosti radi ostvarivanja stvarne ravnopravnosti žena i muškaraca te se ne smatraju diskriminacijom.

---

## Iznimke od zabrane diskriminacije

**Koje su iznimke od zabrane diskriminacije?**  
- mjere radi zaštite zdravlja i javne sigurnosti  
- mjere pozitivne akcije  
- mjere zaštite socijalno osjetljivih skupina  
- iznimka autentičnog radnog svojstva  
- zaštita vjerskog etosa  
- iznimke u području osiguranja  
- iznimke vezane uz dob u radnim odnosima

---
## Diskriminacija

**Što se ne smatra diskriminacijom?**  
* Predrasude.

**Koji su oblici diskriminacije zabranjeni zakonom?**  
* Zabranjeni su:
	- izravna diskriminacija
	- neizravna diskriminacija
	- uznemiravanje i spolno uznemiravanje
	- segregacija
	- zabrana propuštanja razumne prilagodbe
	- poticanje na diskriminaciju

---

## Iznimke od zabrane diskriminacije

**Koje su iznimke od zabrane diskriminacije?**  
* Iznimke su:
	- mjere radi zaštite zdravlja i javne sigurnosti
	- mjere pozitivne akcije
	- mjere zaštite socijalno osjetljivih skupina
	- iznimka autentičnog radnog svojstva
	- iznimke radi zaštite vjerskog etosa vjerskih zajednica
	- iznimke u području osiguranja
	- iznimke vezane uz dob u radnim odnosima

---

## Ravnopravnost spolova

**Što su posebne mjere za ostvarivanje ravnopravnosti spolova?**  
* Posebne mjere su privremene mjere kojima se otklanjaju postojeće nejednakosti i omogućuje stvarna ravnopravnost žena i muškaraca te se ne smatraju diskriminacijom.

**Tko koordinira rad županijskih povjerenstava za ravnopravnost spolova?**  
* Ured za ravnopravnost spolova koji osniva Vlada Republike Hrvatske.

---

## Pravobranitelji

### Pučki pravobranitelj

**Koja je uloga pučkog pravobranitelja?**  
* Pučki pravobranitelj je središnje tijelo nadležno za suzbijanje diskriminacije.

**Koje poslove obavlja pučki pravobranitelj?**  
* Pučki pravobranitelj:
	- zaprima prijave zbog diskriminacije
	- pruža obavijesti i pomoć žrtvama diskriminacije
	- ispituje pojedinačne prijave
	- upozorava javnost na pojave diskriminacije
	- provodi mirenje uz pristanak stranaka
	- podnosi kaznene prijave
	- prikuplja i analizira statističke podatke
	- podnosi godišnja i izvanredna izvješća Hrvatskom saboru

**Koliko traje mandat pučkog pravobranitelja?**  
* Mandat traje **8 godina**.

---

### Posebni pravobranitelji

**Koji su posebni pravobranitelji u Republici Hrvatskoj?**  
- pravobranitelj za ravnopravnost spolova  
- pravobranitelj za osobe s invaliditetom  
- pravobranitelj za djecu  

---

## Azil

**U kojem slučaju stranci i osobe bez državljanstva ne mogu dobiti azil?**  
* Ako su progonjeni za **nepolitičke zločine** ili djelatnosti protivne temeljnim načelima međunarodnog prava.

---
# Nacionalne manjine u Republici Hrvatskoj

## Temeljni propisi

**Kojim se propisom uređuje ravnopravnost i zaštita nacionalnih manjina?**  
* Ustavom Republike Hrvatske i Ustavnim zakonom o pravima nacionalnih manjina.

---

## Jezik i pismo nacionalnih manjina

**Kada i gdje se ostvaruje ravnopravna službena uporaba jezika i pisma nacionalne manjine?**  
* Na području jedinice lokalne ili područne (regionalne) samouprave:
	- ako pripadnici nacionalne manjine čine **najmanje 1/3 stanovništva**
	- ako je to propisano međunarodnim ugovorom
	- ako je to propisano statutom jedinice lokalne ili regionalne samouprave

---

## Vijeća nacionalnih manjina

**Kada nacionalne manjine mogu izabrati vijeća nacionalnih manjina u općini ili gradu?**  
* Ako:
	- čine najmanje **1,5 % stanovnika** jedinice lokalne samouprave ili
	- na tom području živi više od **200 pripadnika** nacionalne manjine

**Kada nacionalne manjine mogu izabrati vijeća nacionalnih manjina u županiji?**  
* Ako na području županije živi više od **500 pripadnika** nacionalne manjine.

**Kako se biraju članovi vijeća nacionalnih manjina?**  
* Neposrednim tajnim glasovanjem na razdoblje od **4 godine**.

**Tko može predlagati kandidate za članove vijeća nacionalnih manjina?**  
- udruge nacionalnih manjina  
- najmanje **20 pripadnika** nacionalne manjine u općini  
- najmanje **30 pripadnika** u gradu  
- najmanje **50 pripadnika** u županiji  

---

## Koordinacija vijeća nacionalnih manjina

**Što je koordinacija vijeća nacionalnih manjina?**  
* Koordinacija usuglašava stavove vijeća nacionalnih manjina te, uz njihovo ovlaštenje, poduzima pojedine mjere iz djelokruga poslova vijeća.

---

## Savjet za nacionalne manjine

**Što je Savjet za nacionalne manjine?**  
* Savjet za nacionalne manjine je tijelo osnovano na razini Republike Hrvatske radi razmatranja, predlaganja i rješavanja pitanja vezanih uz ostvarivanje i zaštitu prava nacionalnih manjina.

**Na kojem se propisu temelji Savjet za nacionalne manjine?**  
* Na Ustavnom zakonu o pravima nacionalnih manjina.

**Kako se imenuju članovi Savjeta za nacionalne manjine?**  
* Članove imenuje Vlada Republike Hrvatske na vrijeme od **4 godine**, a članovi su zastupnici nacionalnih manjina.

## Djelokrug vijeća nacionalnih manjina

**Koje su ovlasti vijeća nacionalnih manjina?**  
* Vijeća nacionalnih manjina:
	- predlažu mjere za unapređenje položaja nacionalnih manjina
	- sudjeluju u javnom životu i upravljanju lokalnim poslovima
	- daju mišljenja i prijedloge tijelima jedinica samouprave
	- ističu kandidate za tijela jedinica lokalne i područne samouprave

---

## Broj članova vijeća nacionalnih manjina

**Koliko članova ima vijeće nacionalne manjine?**  
- općina: **10 članova**  
- grad: **15 članova**  
- županija: **25 članova**

---

## Zajedničko djelovanje Savjeta i vijeća

**O čemu mogu zajedno odlučivati Savjet i vijeća nacionalnih manjina?**  
* O pitanjima koja se odnose na:
	- zakonodavne prijedloge vezane uz prava manjina
	- programe i aktivnosti od interesa za nacionalne manjine
	- suradnju s državnim tijelima i jedinicama samouprave

---

## Nadzor nad provedbom prava nacionalnih manjina

**Kako se provodi nadzor nad provedbom Ustavnog zakona o pravima nacionalnih manjina?**  
- Vlada Republike Hrvatske najmanje **jednom godišnje** podnosi Hrvatskom saboru izvješće o provođenju zakona i utrošku sredstava  
- Savjet za nacionalne manjine **polugodišnje** podnosi izvješće o pitanjima iz djelokruga Savjeta nadležnom odboru Sabora  
- Savjet **kvartalno** podnosi izvješće o utrošku sredstava

---
# Izborni sustav i biračko pravo

## Biračko pravo

**Kako se štiti biračko pravo na izborima za Hrvatski sabor i predsjednika Republike?**  
* Jamči se sloboda opredjeljenja birača i tajnost glasovanja. Nitko ne smije tražiti od birača da objavi svoje opredjeljenje niti ga zbog toga prozivati.

**Kako se ostvaruje biračko pravo birača koji se na dan izbora nalaze izvan Republike Hrvatske?**  
* Mora im biti osigurano ostvarivanje biračkog prava.

---

## Registar birača

**Čime je uređen registar birača?**  
* Zakonom o registru birača.

**Tko vodi registar birača?**  
* Ministarstvo pravosuđa, uprave i digitalne transformacije vodi jedinstvenu elektroničku bazu registra birača.  
* Dio registra za područje županije ili Grada Zagreba vode nadležna upravna tijela kao povjereni posao državne uprave.

**Koje tijelo vodi evidenciju birača koji nemaju prebivalište u Republici Hrvatskoj?**  
* Upravno tijelo Grada Zagreba.

**Do kada se mogu unositi izmjene u registar birača?**  
* Tijekom cijele godine, osim u vrijeme raspisanih izbora ili referenduma, kada je rok najkasnije **10 dana** prije dana održavanja izbora ili referenduma.

---

## Popis birača i privremeni upis

**Što je popis birača?**  
* Popis birača je dio registra birača koji se sastavlja nakon zatvaranja registra birača za svake izbore ili referendum i služi kao temelj za glasovanje.

**Kako se naziva upis birača koji će se na dan izbora nalaziti izvan mjesta prebivališta?**  
* Privremeni upis birača.

---

## Izborni sustav

**Koji je izborni sustav za izbor zastupnika u Hrvatski sabor?**  
* Razmjerni izborni sustav.

**Koliki je izborni prag za izbore za Europski parlament?**  
* ***5 %**.

---

## Zastupnici nacionalnih manjina i dijaspore

**Koliko zastupnika u Hrvatskom saboru biraju pripadnici srpske nacionalne manjine?**  
* ***Tri** zastupnika.

**Koliko zastupnika u Hrvatskom saboru biraju pripadnici mađarske nacionalne manjine?**  
* ***Jednog** zastupnika.

**Koliko zastupnika u Hrvatski sabor mogu izabrati birači bez prebivališta u Republici Hrvatskoj?**  
* ***Tri** zastupnika.

---

## Kandidiranje i promidžba

**Tko može predlagati kandidate za zastupnike u Hrvatski sabor?**  
* Političke stranke (samostalno ili u koaliciji) i birači uz najmanje **500 potpisa**.

**Na temelju čijih podataka Državno izborno povjerenstvo utvrđuje broj potpisa potreban za kandidiranje?**  
* Na temelju podataka iz registra birača.

**Kome se podnose prigovori u postupku kandidiranja?**  
* Državnom izbornom povjerenstvu.

**Kada započinje izborna promidžba?**  
* Danom objave liste kandidata.

**Do kada traje izborna promidžba?**  
* Do **24 sata prije dana održavanja izbora**.

---
# Političke stranke

## Osnivanje i rad političkih stranaka

**Kojim je aktom propisano osnivanje političke stranke?**  
* Zakonom o političkim strankama.

**Kada politička stranka započinje s radom?**  
* Danom upisa u registar političkih stranaka.

**U kojem roku se podnosi zahtjev za upis političke stranke u registar?**  
* U roku od **15 dana** od dana održavanja osnivačke skupštine.

**Gdje se vodi registar političkih stranaka?**  
* U Ministarstvu pravosuđa, uprave i digitalne transformacije.

**Na koji način se upis političke stranke u registar provodi?**  
* Upis se provodi rješenjem nadležnog tijela.

---

## Ustavnost djelovanja političkih stranaka

**Tko odlučuje o ustavnosti programa i djelovanja političkih stranaka?**  
* Ustavni sud Republike Hrvatske.

---

## Prestanak političke stranke

**U kojim slučajevima politička stranka prestaje djelovati?**  
- Politička stranka prestaje:
	1. ako nadležno upravno tijelo donese odluku o prestanku
	2. ako se utvrdi da je prestala djelovati, a nije održala sjednicu najvišeg tijela u dvostrukom roku propisanom statutom
	3. ako joj je djelovanje zabranjeno odlukom Ustavnog suda Republike Hrvatske

**Tko donosi rješenje o prestanku političke stranke?**  
- U prva dva slučaja Ministarstvo pravosuđa i uprave, a u slučaju zabrane rada – politička stranka se briše iz registra danom objave odluke Ustavnog suda.

---

## Brisanje političke stranke iz registra

**Kada se politička stranka briše iz registra političkih stranaka?**  
- Danom objave odluke Ustavnog suda Republike Hrvatske o zabrani rada političke stranke.

---
# Pristup informacijama i Povjerenik za informiranje

## Pravo na pristup informacijama

**Koji se podaci ne smatraju osobnim podacima?**  
* Statistički podaci.

**Što se ne daje po Zakonu o pravu na pristup informacijama?**  
* Porezna tajna.

---

## Ograničenja prava na pristup informacijama

**U kojim se slučajevima može ograničiti pristup informacijama?**  
- Pristup informacijama može se ograničiti ako je informacija:
	- klasificirana stupnjem tajnosti
	- poslovna ili profesionalna tajna
	- porezna tajna
	- zaštićena propisima o zaštiti osobnih podataka
	- zaštićena pravima intelektualnog vlasništva
	- obuhvaćena međunarodnim ugovorima ili nastala u postupku sklapanja međunarodnih ugovora do završetka postupka

**U kojim se slučajevima pristup informacijama može ograničiti radi zaštite postupka?**  
- Ako bi objavljivanje informacije:
	- onemogućilo učinkovito, neovisno i nepristrano vođenje sudskog, upravnog ili drugog pravno uređenog postupka
	- onemogućilo izvršenje sudske odluke ili kazne
	- onemogućilo rad tijela koja obavljaju upravni ili inspekcijski nadzor

**Kada se može ograničiti pristup informacijama u fazi izrade ili usuglašavanja akata?**  
- Ako je informacija u postupku izrade ili usuglašavanja, a njezino bi objavljivanje moglo:
	- ozbiljno narušiti proces izrade
	- dovesti do pogrešnog tumačenja sadržaja
	- ugroziti slobodu davanja mišljenja

---

## Povjerenik za informiranje

**Kako se bira Povjerenik za informiranje?**  
- Povjerenika bira Hrvatski sabor.

**Koliko traje mandat Povjerenika za informiranje?**  
- Mandat traje **5 godina**, uz mogućnost ponovnog izbora.

**Kome se može izjaviti žalba protiv rješenja tijela javne vlasti?**  
- Povjereniku za informiranje, u roku od **15 dana** od dostave rješenja.

---

## Agencija za zaštitu osobnih podataka

**Što je Agencija za zaštitu osobnih podataka?**  
- Agencija za zaštitu osobnih podataka je samostalno i neovisno državno tijelo koje nadzire provedbu Opće uredbe o zaštiti podataka (GDPR) i obavlja poslove propisane posebnim zakonom.

---

## Obrada osobnih podataka

**Tko je voditelj obrade osobnih podataka?**  
- Voditelj obrade je fizička ili pravna osoba, tijelo javne vlasti ili drugo tijelo koje određuje svrhe i sredstva obrade osobnih podataka.

**Tko je izvršitelj obrade osobnih podataka?**  
- Izvršitelj obrade je fizička ili pravna osoba ili tijelo koje obrađuje osobne podatke u ime voditelja obrade.

---
# Ostala ustavna tijela i posebna pitanja

## Državni ured za reviziju

**Koja je najviša revizijska institucija Republike Hrvatske?**  
* Državni ured za reviziju.

**Kakav je položaj Državnog ureda za reviziju?**  
* Samostalna i neovisna institucija u svom radu.

---

## Inspekcijski nadzor

**Koje radnje može poduzimati inspektor prilikom inspekcijskog nadzora?**  
* Inspekcijski nadzor provodi se kao:
	- neposredni inspekcijski nadzor – izravnim uvidom u podatke, dokumentaciju, uvjete i način rada
	- posredni inspekcijski nadzor – uvidom u dostavljene podatke i dokumentaciju

---

## Ured predsjednika Vlade

**Kojim se aktom osniva Ured predsjednika Vlade Republike Hrvatske?**  
- Odlukom o osnivanju Ureda predsjednika Vlade Republike Hrvatske, donesenom na temelju Zakona o Vladi RH.

---

## Zastupnička i upravna pitanja

**Kome se podnosi žalba protiv odluke Državnog sudbenog vijeća?**  
- Ustavnom sudu Republike Hrvatske, u roku od **15 dana** od dostave odluke.

---

## Znamenja Republike Hrvatske

**Što se ne smatra znamenjem Republike Hrvatske?**  
- Znamenja Republike Hrvatske su grb, zastava i himna – ostali simboli ne smatraju se znamenjima.

---

## Dodatna ustavna pitanja

**Kako se narod izjašnjava o najvažnijim državnim pitanjima?**  
- Putem izbora i referenduma.

**Tko vodi vanjsku politiku Republike Hrvatske?**  
- Vlada Republike Hrvatske, uz suradnju s Predsjednikom Republike Hrvatske.

---
# Državni ispit – I. razina  
## Ustavno ustrojstvo, pristup informacijama i zabrana diskriminacije  
### Ogledna pitanja – ponuđeni odgovori

---

### 1. Kojim se aktom uređuju položaj, djelokrug i ustroj grada Zagreba kao glavnog grada Republike Hrvatske?
- statutom  
- **zakonom** ✅  
- uredbom  
- ustavom  

---

### 2. O kojoj fazi u postupku promjene Ustava Republike Hrvatske Hrvatski sabor ne glasuje?
- o pristupanju promjeni Ustava  
- **o nacrtu promjene Ustava** ✅  
- o promjeni Ustava  
- o proglašenju promjene Ustava  

---

### 3. Koliko se štitova s povijesnim hrvatskim grbovima nalazi u kruni grba Republike Hrvatske?
- 4  
- **5** ✅  
- 6  
- 7  

---

### 4. Tko provodi postupak kandidiranja sudaca Ustavnog suda Republike Hrvatske?
- Vlada Republike Hrvatske  
- Predsjednik Republike Hrvatske  
- **odbor Hrvatskog sabora nadležan za Ustav** ✅  
- odbor Hrvatskog sabora nadležan za imenovanja  

---

### 5. Tko potvrđuje međunarodne ugovore vojne naravi?
- Predsjednik Republike Hrvatske  
- **Hrvatski sabor** ✅  
- ministar obrane  
- ministar hrvatskih branitelja  

---

### 6. Kojim se brojem glasova zastupnika u Hrvatskom saboru donosi prethodna odluka o udruživanju Republike Hrvatske u saveze s drugim državama?
- 1/2 glasova svih zastupnika  
- 1/3 glasova svih zastupnika  
- 1/4 glasova svih zastupnika  
- **2/3 glasova svih zastupnika** ✅  

---

### 7. Što od navedenog nije pravo zastupnika u Hrvatskome saboru?
- predlagati zakone  
- podnijeti interpelaciju o radu Vlade Republike Hrvatske  
- postavljati zastupnička pitanja pojedinim ministrima  
- **sazvati sjednicu Vlade Republike Hrvatske za vrijeme trajanja ratnog stanja** ✅  

---

### 8. Koji je od navedenih poslova u nadležnosti Hrvatskoga sabora?
- davanje pomilovanja  
- **odlučivanje o ratu i miru** ✅  
- raspisivanje izbora za predsjednika Republike Hrvatske  
- odlučivanje o suglasnosti zakona s Ustavom Republike Hrvatske  

---

### 9. Bez odobrenja kojeg se tijela protiv Predsjednika Republike Hrvatske ne može pokrenuti kazneni postupak?
- Hrvatskoga sabora  
- **Ustavnog suda Republike Hrvatske** ✅  
- Vrhovnog suda Republike Hrvatske  
- Državnog odvjetništva Republike Hrvatske  

---

### 10. Koja od navedenih ovlasti nije ovlast Vlade Republike Hrvatske?
- **donošenje državnog proračuna** ✅  
- usmjeravanje rada državne uprave  
- usmjeravanje razvitka javnih službi  
- vođenje vanjske i unutarnje politike  

---

### 11. Koliko se članova Državnog sudbenog vijeća bira iz redova sudaca?
- 2  
- 5  
- **7** ✅  
- 11  

---

### 12. Koje tijelo na prijedlog Vlade Republike Hrvatske imenuje Glavnog državnog odvjetnika?
- **Hrvatski sabor** ✅  
- Državno sudbeno vijeće  
- Državno odvjetničko vijeće  
- Ustavni sud Republike Hrvatske  

---

### 13. Kojim se aktom određuju područja jedinica lokalne i područne (regionalne) samouprave?
- ustavom  
- **zakonom** ✅  
- statutom  
- uredbom  

---

### 14. Tko od navedenih obavlja poslove iz lokalnog djelokruga kojima se neposredno ostvaruju potrebe građana?
- županije  
- **općine** ✅  
- ministarstva  
- državne upravne organizacije  

---

### 15. Koja se od navedenih sloboda prema Ustavu Republike Hrvatske ne može ograničiti u slučaju neposredne opasnosti za opstanak države?
- sloboda dopisivanja  
- sloboda rada  
- **sloboda savjesti** ✅  
- sloboda znanstvenog stvaralaštva  

---

### 16. Koje od navedenih prava pripada kategoriji gospodarskih, socijalnih i kulturnih prava prema Ustavu Republike Hrvatske?
- pravo na pristup informacijama koje posjeduju tijela državne vlasti  
- pravo na slobodno udruživanje radi zaštite vlastitih probitaka  
- **pravo na zaradu** ✅  
- pravo na javno okupljanje  

---

### 17. Koje od navedenih kaznenih djela ne zastarijeva?
- silovanje  
- protupravno oduzimanje slobode  
- širenje i prenošenje zaraznih bolesti  
- **ratno profiterstvo počinjeno u vrijeme Domovinskog rata** ✅  

---

### 18. Koliko traje mandat Povjerenika za informiranje?
- četiri godine  
- **pet godina** ✅  
- šest godina  
- sedam godina  

---

### 19. Koje tijelo obavlja nadzor nad provedbom Zakona o provedbi Opće uredbe o zaštiti podataka?
- pučki pravobranitelj  
- Hrvatski sabor  
- Ured povjerenika za informiranje  
- **Agencija za zaštitu osobnih podataka** ✅  

---

### 20. Što od navedenog nije osnova za zaštitu od diskriminacije prema Zakonu o suzbijanju diskriminacije?
- rasa  
- dob  
- članstvo u sindikatu  
- **regionalna pripadnost** ✅  

---
# Državni ispit – II. razina  
## Ustavno ustrojstvo, pristup informacijama i zabrana diskriminacije  
### Ogledna pitanja – ponuđeni odgovori

---

### 1. Tko, u skladu s Ustavom i zakonom, odlučuje o uređivanju gospodarskih, pravnih i političkih odnosa u Republici Hrvatskoj?
- **Hrvatski sabor** ✅  
- Vlada Republike Hrvatske  
- Ustavni sud Republike Hrvatske  
- Predsjednik Republike Hrvatske  

---

### 2. Koliko je glasova zastupnika u Hrvatskom saboru potrebno za utvrđivanje Nacrta promjene Ustava Republike Hrvatske?
- **većina glasova svih zastupnika** ✅  
- jedna trećina glasova svih zastupnika  
- jedna trećina glasova zastupnika prisutnih na sjednici Hrvatskog sabora  
- jedna petina glasova zastupnika prisutnih na sjednici Hrvatskog sabora  

---

### 3. Za koliko se najdulje, nakon isteka mandata, mandat suca Ustavnog suda RH može produžiti ako novi sudac nije stupio na dužnost?
- 3 mjeseca  
- **6 mjeseci** ✅  
- 9 mjeseci  
- 12 mjeseci  

---

### 4. Na koji način građani Republike Hrvatske odlučuju o stvarima iz nadležnosti Europskog parlamenta?
- putem zastupnika u Hrvatskom saboru  
- putem povjerenika u Europskom parlamentu  
- **putem izabranih predstavnika u Europskom parlamentu** ✅  
- putem Ministarstva vanjskih i europskih poslova  

---

### 5. Koji od navedenih akata zastupnici u Hrvatskom saboru nemaju pravo predlagati?
- ustav  
- ustavni zakon  
- zakon  
- **državni proračun** ✅  

---

### 6. Tko od navedenih nema ovlast zahtijevati sazivanje izvanredne sjednice Hrvatskog sabora?
- Predsjednik Republike Hrvatske  
- predsjednik Vlade Republike Hrvatske  
- **većina članova Vlade Republike Hrvatske** ✅  
- većina zastupnika u Hrvatskom saboru  

---

### 7. Koliko traje mandat pučkog pravobranitelja?
- 5 godina  
- **6 godina** ✅  
- 7 godina  
- 8 godina  

---

### 8. Koje tijelo Predsjednik Republike Hrvatske, nakon izbora, obavještava o podnošenju ostavke na članstvo u političkoj stranci?
- **Hrvatski sabor** ✅  
- Ustavni sud Republike Hrvatske  
- Vladu Republike Hrvatske  
- Državno izborno povjerenstvo Republike Hrvatske  

---

### 9. Kojim se aktom utvrđuje tekst svečane prisege predsjednika i članova Vlade RH?
- zakonom  
- Ustavom Republike Hrvatske  
- **Poslovnikom Hrvatskog sabora** ✅  
- Poslovnikom Vlade Republike Hrvatske  

---

### 10. Tko od navedenih ne može pokrenuti pitanje povjerenja Vladi Republike Hrvatske?
- predsjednik Hrvatskog sabora  
- predsjednik Vlade Republike Hrvatske  
- 1/2 zastupnika u Hrvatskom saboru  
- **1/3 zastupnika u Hrvatskom saboru** ✅  

---

### 11. Koji je od navedenih poslova u djelokrugu Vrhovnog suda RH?
- **osiguravanje ravnopravnosti svih u primjeni prava** ✅  
- nadzor zakonitosti izbora za zastupnike u Hrvatski sabor  
- nadzor financiranja izborne promidžbe  
- rješavanje sukoba nadležnosti između tijela zakonodavne, izvršne i sudbene vlasti  

---

### 12. Uz čije odobrenje sudac može biti pritvoren zbog kaznenog djela učinjenog u obavljanju sudačke dužnosti?
- **uz odobrenje Državnog sudbenog vijeća** ✅  
- uz odobrenje Ustavnog suda  
- uz odobrenje Hrvatskog sabora  
- uz odobrenje Vlade Republike Hrvatske  

---

### 13. Koliko puta osoba može biti izabrana za člana Državnoodvjetničkog vijeća?
- najviše jedanput  
- **najviše dva puta** ✅  
- najviše tri puta  
- najviše četiri puta  

---

### 14. Kako se ostvaruje pravo na lokalnu samoupravu?
- **preko lokalnih predstavničkih tijela** ✅  
- preko zborova građana  
- preko referenduma  
- preko gradonačelnika  

---

### 15. Koji su od navedenih poslova u djelokrugu županija?
- **poslovi koji se odnose na urbanističko planiranje** ✅  
- poslovi koji se odnose na primarnu zdravstvenu zaštitu  
- poslovi koji se odnose na zaštitu potrošača  
- poslovi koji se odnose na protupožarnu zaštitu  

---

### 16. Kojim se aktom većim gradovima mogu dati ovlasti županije?
- **zakonom** ✅  
- statutom  
- pravilnikom  
- poslovnikom  

---

### 17. Uz koji se uvjet pritvorenik može pustiti da se brani sa slobode?
- ako prizna krivnju  
- ako do sada nije bio osuđivan  
- uz oduzimanje putovnice  
- **uz zakonsko jamstvo** ✅  

---

### 18. Koje od navedenih prava pripada gospodarskim, socijalnim i kulturnim pravima?
- **pravo na rad** ✅  
- pravo na javno okupljanje  
- pravo na sudjelovanje u obavljanju javnih poslova  
- pravo na pristup informacijama  

---

### 19. Koje od navedenih prava nema Savjet za nacionalne manjine?
- pravo davati mišljenja i prijedloge o tretiranju manjinskih pitanja u programima javnih radiopostaja  
- pravo predlagati tijelima državne vlasti raspravu o pitanjima važnima za manjinu  
- pravo tražiti podatke i izvješća od tijela JLP(R)S  
- **pravo biti obaviješten o svakom pitanju o kojem raspravljaju radna tijela predstavničkog tijela** ✅  

---

### 20. Koliko često Vlada RH podnosi Hrvatskom saboru izvješće o provođenju Ustavnog zakona o pravima nacionalnih manjina?
- najmanje jednom u tri godine  
- najmanje jednom u dvije godine  
- **najmanje jednom godišnje** ✅  
- najmanje dvaput godišnje  

---

### 21. Koji je od navedenih poslova u nadležnosti Povjerenika za informiranje?
- informiranje javnosti o aktivnostima tijela državne uprave  
- priprema priopćenja za javnost sa zatvorenih sjednica Vlade  
- **provođenje inspekcijskog nadzora nad provedbom ZPPI** ✅  
- obavljanje stručnih poslova za odbore Hrvatskoga sabora  

---

### 22. Koje tijelo donosi odluku o upravnoj novčanoj kazni za povrede GDPR-a?
- visoki prekršajni sud  
- ministarstvo nadležno za pravosuđe  
- **Agencija za zaštitu osobnih podataka** ✅  
- nadležni porezni ured Ministarstva financija  

---

### 23. Kako se naziva stavljanje u nepovoljniji položaj osobe po osnovi boje kože, vjere ili uvjerenja?
- restrikcija  
- demoralizacija  
- diskreditacija  
- **diskriminacija** ✅  

---

### 24. Koje tijelo koordinira rad županijskih povjerenstava za ravnopravnost spolova?
- Pravobranitelj za ravnopravnost spolova  
- **Ured za ravnopravnost spolova Vlade RH** ✅  
- Odbor za ravnopravnost spolova Hrvatskoga sabora  
- Odbor za ljudska prava i prava nacionalnih manjina Hrvatskoga sabora  

---

### 25. Na koliko se izbornih jedinica dijeli područje RH na izborima za Hrvatski sabor?
- 5  
- **10** ✅  
- 15  
- 20  

---

### 26. Kada počinje izborna promidžba na izborima za Predsjednika RH?
- **danom stupanja na snagu odluke o raspisivanju izbora** ✅  
- u roku od 12 dana od dana raspisivanja izbora  
- danom objave liste kandidata  
- 24 sata prije dana održavanja izbora  

---

### 27. Što je politička stranka?
- državno tijelo koje politički djeluje  
- **pravna osoba koja politički djeluje prema programu i statutu** ✅  
- pravna osoba koja provodi politiku Vlade RH  
- državno tijelo koje provodi politiku Vlade RH  

---

### 28. S koliko najmanje godina državljanin RH može postati član političke stranke?
- s 15 godina  
- sa 16 godina  
- **s 18 godina** ✅  
- s 21 godinom  

---

### 29. Koje tijelo vodi evidenciju birača koji nemaju prebivalište u RH?
- nadležno upravno tijelo Grada Zagreba  
- **Ministarstvo nadležno za poslove uprave** ✅  
- nadležno upravno tijelo Zagrebačke županije  
- Državno izborno povjerenstvo RH  

---

### 30. Kada građanin ima pravo pregledati svoj upis u registar birača tijekom izbora?
- **od dana raspisivanja izbora do 24 sata prije dana održavanja izbora** ✅  
- najkasnije 10 dana prije izbora  
- najkasnije do 10. dana nakon raspisivanja izbora  
- na dan izborne šutnje  

---
